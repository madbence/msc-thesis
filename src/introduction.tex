\chapter{Bevezető}

\section{A megoldandó probléma}

Az internetes böngészők fejlődésével és az általuk nyújtott szolgáltatások
bővülésével megnyílt a lehetőség komplex alkalmazások implementálása előtt.

A feladatom ezen technológiák (WebGL, Websocket) segítségével egy böngészőben
futó, többjátékos üzemmóddal rendelkező játék elkészítése volt. A dolgozatom a
játék fejlesztésének minden egyes szakaszára igyekszik kiterjed, így a konkrét
implementáción felül az üzemeltetés problémáival is foglalkozik.

\section{A dolgozat felépítése}

A dolgozat második fejezetében megvizsgálom a rendelkezésre álló
technológiákat, illetve összehasonlítom őket a lehetséges alternatívákkal,
megindokolom miért döntöttem egy-egy technológia használata mellett.

A harmadik fejezetben az alkalmazás tervezési és implementálási folyamatát
mutatom be, megindokolva az egyes tervezési döntések okait, ismertetem a
feladatkiírásban szereplő célok megvalósításának technikai hátterét.

Az utolsó fejezetben a szerzett tapasztalatokat összegzem, végül az esetleges
továbbfejlesztési lehetőségeket vizsgálom meg, milyen további funkciókkal
lehetne még kiegészíteni a programot.
